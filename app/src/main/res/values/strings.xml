<resources>
    <string name="app_name">cbtForKids</string>
    <string name="cbtTozih">"  درمان شناختی رفتاری یا به اختصار سی.بی.تی ، یک روش روان‌درمانی کوتاه‌مدت است که روان‌درمانگران از آن برای آموزش افراد استفاده می‌کنند و احساسات و رفتارهای آنها را از طریق تغییر الگوهای فکری و باورهای‌شان، تغییر می‌دهند. در حقیقت اساس رفتار درمانی شناختی این است که نوع تفکر و الگوهای فکری و شناخت ما از محیط اطراف و خودمان و البته تفسیر شخصی ما از اتفاقات زندگی، باعث بروز رفتارها و احساسات ما می‌شود و به طور کلی ما هرطور که فکر کنیم، همان‌طور هم احساس می‌کنیم و رفتار‌های ما متناسب با همان افکار و احساسات شکل می‌گیرند رفتار درمانی شناختی نوعی روش روان‌درمانی است که تمرکزش بر تأثیر باورها، تفکرات و نگرش‌های فرد بر احساسات و رفتارهای اوست. هدف اصلی رفتار درمانی شناختی این است که با تغییر و اصلاح شیوه‌ی تفکر و رفتار، احساسات فرد را تغییر دهد. رفتار درمانی شناختی می‌تواند به مردم برای حل مشکلات پزشکی، اجتماعی، شغلی و عاطفی‌شان کمک کند. رفتار درمانی شناختی در حقیقت روشی برای کشف این واقعیت اساسی است که حوادث، رویدادها و مشکلات نیستند که باعث ایجاد اختلالات احساسی و ناراحتی‌های متعدد ما می‌شوند بلکه معنایی که ما به این رویدادها و مشکلات بار می‌کنیم چنین احساساتی را در ما به وجود می‌آورد. تحریف واقعیت و افکار غیرمنطقی منجر به رفتارهای مشکل‌ساز و اختلال در عملکرد ما می‌شوند. شناخت افکار معیوب، اصلاح باورهای ناکارآمد و افزایش کیفیت روابط عمومی می‌تواند بسیاری از بیماری‌های شایع روانی را مانند اضطراب، افسردگی و اختلالات هراس درمان کند.  درمان شناختی رفتاری برای کودکان بهره‌مندی از درمان شناختی رفتاری برای کودکان مستلزم این است که کودکان قادر به انجام چندین مهارت باشند که عبارت‌اند از: الف) تمایز بین افکار، احساسات و رفتارها؛ ب) فکر کردن به فرآیندهای شناختی خود؛  ج) فهم ارتباط بین علت و معلول. به نظر می‌رسد که اکثر کودکان می‌توانند این مهارت‌ها را تا سنین هفت یا هشت‌سالگی نشان دهند. "</string>
    <string name="zehnTozih">" کودکان با مسائل زیادی در دنیا مواجه هستند. آن‌ها یاد می‌گیرند چطور انتخاب‌های خوب داشته باشند و احساسات خود را کنترل کنند. آن‌ها می‌آموزند که چطور با خود و دیگران مهربان باشند، در حالی‌که مشغول انجام تکالیف مدرسه هستند و زندگی شلوغ خود را به تعادل می‌رسانند. مهارت ذهن آگاهی، می‌تواند آن‌ها را در سفرزندگی‌شان کمک کند. همه ما زمانی در فعالیت‌های روزانه، آگاهی و اشراف به ذهن خود داریم. به عنوان مثال، وقتی احساس می‌کنیم که شن لای انگشت پای‌مان رفته یا حالت تهوع داریم یا وقتی عصبی هستیم و یا هیجان‌زده هستیم، حال خود را درک می‌کنیم. وقتی موقع گفت‌وگو با کسی، چهار دانگ حواسمان به او و صحبت‌های اوست یا وقتی غذایی را می‌چشیم، ما به ذهن خود آگاهی داریم. اما به‌راستی این لغت به چه مفهومی است؟ ذهن آگاهی به معنای آگاهی از تجربه‌ی کنونی و پذیرش آن است. تحقیقات نشان می‌دهد از راه‌های مختلفی می‌توان به این ذهن آگاهی رسید. شواهد بسیاری گویای تاثیرات مثبت ذهن آگاهی بر مغز و بدن هستند. ذهن آگاهی می‌تواند به ما کمک کند تا به افکاری دسترسی داشته باشیم که به تمرکز، تصمیم‌گیری و به خود نظم دادن، ارتباط دارند. تمرین ذهن آگاهی نه تنها توجه کودک را تقویت می‌کند بلکه به او کمک می‌کند تا بین عواطفش و خودش فاصله‌ای بیندازد. کودکان مهارت انتخاب جواب‌هایشان را رشد می‌دهند تا این‌که عکس‌العمل خود را بهبود ببخشند. وقتی ما یاد بگیریم که در حال و این‌جا زندگی کنیم، خودمان را بهتر درک می‌کنیم، زیبایی را درک می‌کنیم، و با مهربانی، همدلی و یکدلی رفتار می‌کنیم. وقتی یاد بگیریم که از افکار استرس‌زا فاصله بگیریم و در لحظه زندگی کنیم، آرامش، سکون و صلح را در خود می‌یابیم. وقتی احساس صلح و آرامش در خود داشته باشیم، می‌توانیم آن را با دیگران قسمت کنیم. "</string>

    <string name="game1_tozih">"اغلب کودکان احساسات خود را به درستی نمیشناسند و همچنین ، گاهی اوقات توان شناسایی احساسات دیگران از روی چهره شان را ندارند. پرورش هوش هیجانی یکی از مهارت های مهم در هرسنی است و آموزش آن در کودکی جنبه پیشگیری دارد. به عبارتی ما باید به کودک یاد بدهیم احساساتش را بشناسد، احساسات دیگران را بشناسد و روابطش با خود و دیگران را بتواند مدیریت کند.  توضیح بازی: در این بازی پس از لمس شروع ، بازی آغاز می شود . هر تصویر بیانگر احساسی است و کودک باید صورتکی که بیانگر احساس تصویر است را از بین سه گزینه انتخاب کند.پاسخ صحیح در پایین هر تصویر نوشته شده است. "</string>
    <string name="KhataTozih">"مغز انسان عضو بسیار شگفت‌انگیزی است؛ هر روز بیشتر از ۵۰٫۰۰۰ فکر تولید می‌کند و ۱۰۰٫۰۰۰ فعالیت شیمیایی در هر ثانیه انجام می‌دهد. با این قدرت بالای پردازش، ممکن است تصور کنید که مغز هیچ‌وقت اشتباه نمی‌کند، ولی در واقع این‌طور نیست. مغز ما بیشتر از اینکه بر شواهد و مدارک منطقی تکیه کند، بر تعدادی خطای ذهنی متداول تکیه دارد، بنابراین بسیاری از قضاوت‌های ما نادرست هستند. خطاهای ذهنی، قضاوت‌های غیر‌منطقی‌ای هستند که ذهن ما بر اساس الگوهای متداولی انجام می‌دهد. محققان به این نتیجه رسیده‌اند که خطاهای ذهنی به این دلیل که باعث قضاوت‌های ضعیف و غیرمنطقی می‌شوند، مشکلات زیادی به بار می‌آورند. بنابراین آشنایی با خطاهای ذهنی‌ای که زندگی شما را به‌هم می‌ریزند، می‌تواند به جلوگیری از ایجاد این مشکلات کمک کند. خطاهای فکری شبیه صافی هستند که به غربال اطلاعات دریافتی می پردازند و به این ترتیب بر فرآیند پردازش اطلاعات تأثیر می گذارند. خطاهای شناختی سبب می شوند که فرد برخی از اطلاعات دریافتی را پررنگ و برخی دیگر را کم رنگ کند. به این ترتیب خود را از دسترسی به اطلاعات ناب محروم می کند.\n افراد معمولا خطاهای فکری- شناختی دارند که ناشی از تجاربشان است و با واقعیت متفاوت است و نمیگذارد فرد به عنوان یک فرد بی طرف به مسایل بنگرد و قضاوت کند و به احساسات و رفتار ناخواسته می انجامد..ما چند مورد از آن ها را برمی شماریم و نمایشی درمورد درنظر گرفتیم. لیست خطاها: نادیده گرفتن چیزهای خوب : مثلا فقط به اشتباهاتی که در امتحان داشته توجه میکنه بزرگنمایی و کوچک نمایی کردن : بزرگ دیدن چیزهای بد و کوچک شمردن چیزهای خوب پیشگویی کردن: اطمینان از منفی بودن وقایع آینده ذهن خوانی کردن: تلاش برای دستیابی به فکر دیگران درمورد ما مثال: مردم به من نگاه میکنند چون لباسم زشت است برچسب زنی منفی : یک عقیده اشتباه در مورد خود:  مثال: من خنگم زیاد بار خود کردن: باید خیلی کار کنم تا بتوانم خوب باشم مثال:اگر من نمره 20 نگیرم در هر امتحان، من باهوش نیستم مقصر کردن خود:  مسئول هر اتفاقی من هستم مثال: تیم بعلت وجود من باخت احساس به عنوان یک حقیقت تغییر ناپذیر: احساس من حتما باید به وقوع بپیوندد،  مثال: من حس میکنم زشتم، پس حتما زشت هستم باید گرایی: همه چیز باید در یک چهارچوب باشد. مثال: من همیشه باید شاد باشم ، من نباید ناراحت باشم "</string>
</resources>
